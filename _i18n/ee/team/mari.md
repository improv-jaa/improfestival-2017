Mari-Riin Villemsoo on Tartu Ülikooli Viljandi Kultuuriakadeemia teatrikunsti
visuaaltehnoloogia neljanda kursuse valguskujunduse tudeng ning Ugala teatri valgustaja.


Valgustajana on Mari-Riin töötanud juba umbes 6 aastat ning Tildiga ühte sammu astunud 
alates esimesest festivalist. Improteatrini jõudis valgustaja läbi Raheli 
ning suure soovi avastada impromaailma, mitte just läbi lavalolemise vaid 
lavalolijate toetamise. Improkatega koostöötamine pakub Mari-Riinule palju 
rõõmu ning väikeseid adrenaliinipauke - kuigi ka traditsiooniliste teatrietenduste 
puhul on tehniku kohalolu ja valmisolek oluline, siis improetenduste puhul on 
valgustaja kätte usaldatud võim palju suurem!

Lisaks improteatrite festivalile TILT, saab Mari-Riinu tehtud tööde hulka lugeda ka järgmisi lavastusi:
"Alice Imedemaal" (lav. Laura Mets), “Mäng on alanud” (lav. Tanel Jonas), “Romeo ja Julia” 
(lav. Ingomar Vihmar), “Paar sentimeetrit armastuseni” (lav. Erki Aule), “Kruvipööre” (lav. Laura Kalle), 
“Persona” (lav. Kaija M. Kalvet) jpm. 
