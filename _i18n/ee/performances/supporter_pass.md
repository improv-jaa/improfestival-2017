21.-23. septembrini leiab Katariina kirikus aset juba viies
rahvusvaheline improteatrite festival Tilt! Improteater eristub
klassikalisest teatrist selle poolest, et kõik mida publik etendusel
näeb, sünnib kohapeal, improviseerituna publiku antud
inspiratsioonisõnadest. Seega on iga etendus vahetu ja kordumatu,
sest kahte täpselt ühesugust lugu pole võimalik lavale panna. Tilt
toob teie ette parimad impronäitlejad ja -koolitajad nii Eestist kui
üle kogu maailma! Tilt - teater nagu ei kunagi varem! (Ega hiljem ka.)

Pakume ka sel aastal võimalust soetada ka Tildi Toetajapassi. Toetajapass
on mõeldud ihust ja hingest improfännidele, kes on juba ammu need kolm
õhtut broneerinud, et saaks kõik kavas olevad improetendused ära vaadata.
Toetajapassi omanik ei ole aga mitte lihtsalt improfänn, vaid ta on ka Tildi
kui festivali fänn, kelle jaoks on selle ürituse käekäik ja kestvus oluline.
Tänu sellele õilsale hingele saavad korraldajad moraalset innustust ja tuge
festivali tegemise ning reaalset tuge sellega kaasnevate arvete maksmise juures.
Ja võib-olla et ühe lisatassi kohvi. Aitäh!

Toetajapassi hind on 100 eurot.

#### Kava

##### 21.09 

- 18.15	Mixershow (Inglise keeles)
- 19.00	Ruutu10 (EST) - “T&R” (Eesti keeles)<br /> 
  Moscow Improv Club (RUS) - “1, 2, 3 Läksime!” (Inglise keeles)
- 20.45	Kokkoflava (FIN/FRA) - “TEMPO” (Inglise keeles)<br />
  Nick Byrne (AUS) - "Inspireeritud" (Inglise keeles)

##### 22.09

- 18.15	Kaks Mixershow’d (Inglise keeles)
- 19.30	Ruutu10 (EST) - “JD” (Eesti keeles)<br />
  Jaa !mproteater (EST) - “Mis võiks küll valesti minna?” (Eesti keeles)
- 21.15	Hall and the Bang (SWE/AUS) -  “#Täiusliksobivus2K30” (Inglise keeles)<br />
  imKubik (CHE) -  “Ilma sõnadeta” (Inglise keeles)

##### 23.09

- 18.15	Kaks Mixershow’d (Inglise keeles)
- 19.30	Improteater IMPEERIUM (EST) - "Räägi meile!" (Eesti keeles)<br />
  Each Other (LAT/FRA) - “Ütle midagi” (Inglise keeles)
- 21.15	The Moment (FIN/USA) - “Siin, praegu” (Inglise keeles)<br />
  Rocky Amaretto (NLD) - “Kõigil on üks” (Inglise keeles)