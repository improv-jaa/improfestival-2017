### Kokkoflava (FIN/FRA) - “TEMPO”
 
**Inglise keeles**

Kokkoflava toob festivalile oma formaadi TEMPO. Nad mängivad tempo,
volüümi ja rütmiga. Kuidas avastatakse laval selliseid termineid nagu
crescendo ja diminuendo? Kuidas mõjutab etenduse tempo üksikuid stseene,
erinevaid karaktereid ning improviseerijate vahelisi suhteid? See
improteatri etendus saab inspiratsiooni muusika rütmist, inimestest,
südametuksetest, ajast või lihtsast metronoomist, mis annab improduole
nende tempo. 

---

Kokkoflava on Prantsue-Soome duo, mis esitab segatud vaba-vormi improt.
Kaisa Kokko on Soomest ning Flavien Reppert Prantsusmaalt. Koos avastavad
nad improteatri lõputuid võimalusi.

- [osuuskuntakuje.fi/kaisakokko_english](http://www.osuuskuntakuje.fi/kaisakokko_english)
- [flavien-reppert.book.fr](https://flavien-reppert.book.fr)
- [facebook.com/Flaviencomedien](https://facebook.com/Flaviencomedien/)
- [loignon.eu](https://loignon.eu)
- [https://facebook.com/theatredeloignon](https://facebook.com/theatredeloignon)

### Nick Byrne (AUS) - "Inspireeritud"
 
**Inglise keeles**

Nick Byrne on teist tõeliselt inspireeritud!

Austraalia rahvusvahelise käsikirjata teatri festivali “Improvention” kunstiline
juht Nick intervjueerib publiku liikmeid ning loob nende lugudest inspireeritult
spontaanseid laule, monolooge ja sooloteatri etteasteid. See on piiripealne soolokabaree,
mis sulatab teie südamed ja kõditab huumorisoont. 

---

Canberras, Austraalias tegutsev Nick on professionaalne muusik, näitleja, lavastaja, produtsent
ja improviseerija, kelle loominguline tee on ületanud aastakümneid ja kontinentide piire.
Ta on loonud kümneid käsikirjata etenduste formaate, millest mitmeid on mängitud
improfestivalidel üle maailma. Haarav intervjuude läbiviimise tehnika, mida ta kasutab,
on saanud palju positiivset tagasisidet ning see viiski teda
mõtteni esineda formaadiga “Inspireeritud”. 

Nüüd toob ta kokku oma muusikalise paindlikkuse, ehtsa kaastundlikkuse ja
loomupärase koomilisuse ning kombineerib need ühte mitmekesisesse kabaree-etendusse,
milles publik inspireerib laval toimuvat ja vastupidi. 
