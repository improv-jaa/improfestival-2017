### Ruutu10 (EST) - “T&R” (Eesti keeles)

Rauno ja Toivo asuvad avastama, kuidas ideest sünnib tegevus ja tegevusest põnev looliin. Nad sukelduvad erinevate karakteritega paeluvatesse stseenisündmuste keerisesse, teadmata, kuhu kõik välja viib. Humoorikad vaatenurgad, ootamatud avastused ning kaasahaaravad suhestused üllatavad meid igal sammul.

---

Toivo Värbu ja Rauno Meronen on Ruutu10 improviseerijad. Nad alustasid oma duoshowga 2016. aasta sügisel. Rauno ütleb selle kohta nii: "Meil polnud otseselt suurt visiooni, milline see formaat võiks olla. Toivo tahab pigem TJ & Dave’i stiilis aeglast komöödiat, mina seevastu aga Middleage Comeback stiilis higist tõmblemist. Eks me sinna vahele kuku, mõnikord nii ja teinekord naa.". 

### Moscow Improv Club (RUS) - “1, 2, 3 Läksime!” (Inglise keeles)

Jah, improteatrit tehakse ka Venemaal! 
Moscow Improv Clubi liikmed on Dina, Yegor, Anna, Yura, ja Josh ning nad on kõik armunud improviseerimise kunsti. Nad toovad põnevusega oma lemmikformaadi - impro lühivormi -  festivalile TILT ning kuna see on nende esimene rahvusvaheline festival, on nad kõigeks valmis! Seega, kas teie olete valmis Vene improks? Tulge ja vaadake nad üle!

---

Moscow Improv Club (MIC) on esimene ja ainus kogukond Moskvas, mis esitab improt inglise keeles. See pole mitte ainult trupp improviseerijad, kes esinevad Moskva südames iganädalaselt, vaid ka rahvusvaheline kogukond, kelle eesmärgiks on improteatri arendamine Venemaal. Läbi etenduste ja töötubade, muudavad nad impro kõigi jaoks kättesaadavaks. 

- [facebook.com/moscowimprovclub](https://facebook.com/moscowimprovclub)
