### The Moment (FIN/USA) - “Siin, praegu” (Inglise keeles)

Etenduses “Siin, praegu” veedavad Kaisa ja Chris teiega 45 minutit
reaalajas, triivides edasi-tagasi mälestuste, meenutuste ja
ennustuste jadas, mis põhinevad meie elude emotsionaalsetel tõdedel.

Etenduses leidub küllaga rõõmu, naudingut ja südamlikkust, kuid
ka sama palju õrritavat ja ausat vestlust.    

---

Kaisa ja Chris on improviseerijad, õpetajad ja improkogukonna juhid - üks
Soomes, teine USA-s. Nad mängivad koos vaid paar korda aastas, kuid see on
mõlema jaoks iga-aastane kõrghetk.

Õpetajatena rõhutavad mõlemad ausust, haavatavust, tõesust, füüsilisust, vaikust
ja lõbutsemist. Nende etendused peegeldavad neid jagatud väärtusi!

- [www.osuuskuntakuje.fi/kaisakokko_english](http://www.osuuskuntakuje.fi/kaisakokko_english)
 
### Rocky Amaretto (NLD) - “Kõigil on üks” (Inglise keeles)

Meil kõigil on lugusid oma isadest, isaks olemisest või ehk isaks saamisest.
Rocky Amaretto toob teie ette oma etenduse “Isad”. Etendus algab ühe näitleja
tõestisündinud looga antud teemal ning seejärel luuakse dialoog publikuga.

Lavale jõuavad lood nii publikult kui näitlejatelt. Mõnikord on need meile tuttavad,
teinekord aga ootamatud ja erakordsed. Vahel toored, vahel lõbusad, vahel
dramaatilised, kuid alati põnevad. Valmistuge teekonnaks.

Näitlejad: Roemer Lievaart, Sven Lanser ja Marith Venderbosch

---
 
Rocky Amaretto on Hollandis esinenud alates 2010. aastast. Loodud selleks,
et täita tühimik sõnateatri ja improviseeritud teatri vahel, on Rocky Amaretto
alati teatraalsuse ja ootamatuste otsinguil. Näidates elu nii nagu see on,
võiks olla, või kunagi olema ei saa. Ning tuues teie ette valusalt naljakaid
episoode sellest.

- [rockyamaretto.nl](http://www.rockyamaretto.nl)
- [facebook.com/tgRockyAmaretto](https://www.facebook.com/tgRockyAmaretto)
