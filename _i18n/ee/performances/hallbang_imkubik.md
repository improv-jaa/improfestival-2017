### Hall and the Bang (SWE/AUS) - “#Täiusliksobivus2K30”

**Inglise keeles**
 
Armastuse Allalaadimine™ on lihtne. On olemas üks rakendus, algoritm,
mis võimaldab iga suhte. Iha, seks ja armastus ei ole enam ei rahaliselt,
ajaliselt ega asukohaga piiratud.
 
Ei enam mingeid suvalisi kohtumisi, juhuslikke kokkupõrkeid. Siiski võid sa
saada iga Armastuse™ millist soovid. Lihtsalt üks nupuvajutus ja sa ei pea
enam kunagi üksi olema, kui on leitud #Täiusliksobivus2K30. Kõlab nagu kahe
viiuli ideaalne tants täiuslikus maailmas.
 
Kuid mis juhtub, kui valemis on ebakõla? Millal ei ole täiuslik
piisavalt hea? Kas viga on võimalik parandada?  
 
\#Täiusliksobivus2K30 uurib seoseid binaarsete suhete ja armastuse
tuleviku vahel - maailmas, kus täiuslik tulemus on võimalik, mis
paneks sind alla laadima Armastust™?
 
---

“Huumori võti on üllatus.” Aristoteles

Hall ja Bang on üllatuslik duo.

Nad kohtusid esimest korda Saksamaal 2014. aastal, leides ühise kire
teiste julgustamise ja ise edasi pürgimise vastu ning avastades
teineteise vastu sügava austuse.

Näitleja Perthi linnast Austraalias. Näitlejanna Göteborgi linnast
Rootsis. Lõppematud päevad. Igavesed ööd. Kängurud. Põhjapõdrad. Vegemite. Ikea.

Kauge koostöö. Täpsemini 13780 kilomeetri kaugune.

Just see üllatus inspireerib Victoria ja Glenni Mängulist Kaost.
Ärevus, mis on segatud usaldusega. Nad mõjutavad teineteist laval viisil,
mis ei üllata mitte ainult publikut, vaid ka neid endid. Nende eesmärk on olla
igas hetkes kohal, keeldudes ette mõtlemast ja narratiive loomast, vaid
pigem märgates juba loodud lugusid. Nad on näitlejad, kes esmalt tunnevad
ning alles hiljem juurdlevad põhjuste üle.

Nad sukelduvad inimsuhete naljakasse ja ebamugavusse reaalsusesse.

Võti ei ole mitte avastada veel avastamatut, vaid märgata ja üllatada
teineteist olemasolevaga. Nagu IKEA mööbel ilma kaubamärgi ja juhendita.

- [hallbang.com](http://www.hallbang.com)

### imKubik (CHE) - “Ilma sõnadeta”

**Inglise keeles**

Lähtudes seostest, mis neil tekivad publiku antud sõnadest, asuvad kolm
peategelast mitteverbaalsele improviseeritud lugude teekonnale. Stseen steeni kaupa
sõnatult, kuid siiski valjuhäälselt ning piiranguteta kehakeelt kasutades,
ilmuvad publiku silme ette avastamiseks uued maailmad. Olles varustatud oma hääle,
muusika ning sõnadega paberlipikutel, mis kogutakse enne etendust publikult, asub
imKubik jutustama terveid lugusid, kasutamata ainsatki sõna. 

---

Tänu õnnelikule kokkusattumusele kohtus 2014. aasta lõpus kolm pöörast
impronäitlejat laval ühes teatrispordi võistkonnas… see oli armastus
esimesest silmapilgust. Kohe pärast etendust otsustasid nad, et on aeg
astuda samm, mis tundus paljude jaoks loogiline - luua oma trupp.
Tol õhtul loodi trio “imKubik”. Sellest ajast peale naudivad need kolm
härrat üksteise üllatamist laval. Nad elavad moto järgi: puhas inspiratsioon
siin ja praegu! Ei ole vahet, kui tühine üks hetk esmapilgul tunduda võib,
nende intuitsioon ja inspireeriv energia muudavad iga hetke erilisemaks kui
ükski uus telesari kunagi suudaks. 

- [imkubik.ch](http://www.imkubik.ch)
- [facebook.com/imkubikimpro](https://facebook.com/imkubikimpro)
