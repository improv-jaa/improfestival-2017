### Ruutu10 (EST) - “JD”

**Eesti keeles**
 
JD on impro pikavormi etendus, millel puudub struktuur ning
seetõttu võib selle liigitada vaba-vormi impro alla. Stseenid
vahetuvad kiirelt ning improviseerijad püüavad tekkivat struktuuri
aktiivselt lõhkuda, et jõuda uute põnevate võimaluste juurde.

See etendus on mõeldud improsõpradele,
kes tahavad näha šõud, milles riskid otsa ei saa! 

---

Ruutu10 on komöödiatrupp, mis usub naeru vabastavasse jõudu. Nad on
õppinud improvisatsiooni ja koomikat Ameerikas ja Euroopas oma ala
parimate juhendajate käe all.

- [ruutu10.ee](http://ruutu10.ee)
- [facebook.com/ruutu10](https://facebook.com/ruutu10)
- [youtube.com/user/naervabastab](https://youtube.com/user/naervabastab)
- [instagram.com/ruutu10eesti](https://instagram.com/ruutu10eesti)

### Jaa !mproteater (EST) - “Mis võiks küll valesti minna?”

**Eesti keeles**
 
Me kõik teeme plaane, olgu need siis suured või väiksed. “Ma lähen käin
enne koju minekut kiiresti poest läbi” või “Ma ainult korraks vaatan oma
silmarõõmu Facebooki profiili” või “Ma lõpetan ülikooli nominaalajaga”.
Sest mis võiks küll valesti minna. Alati ei lähegi. Aga mõnikord läheb.
Ja kui, siis kohe korralikult.
 
Jaa !mproteater toob teie ette just need viimased lood. Sest alati on tore
teiste sekeldusi vaadata ja mõelda, et ehk endal polegi asjad kõige hullemini.

---

Jaa !mproteater on juba rohkem kui kaheksa hooaega pakkunud vaatajatele head
improt nii lühikeste sketšide kui pikemate lugude näol. Eesmärgiks on
panna publik kaasa elama - olgu see siis läbi naeru, äratundmise või esmapilgul
ootamatute vaatenurkade. Kõik, mis laval sünnib, on improviseeritud ning iga
etendus on ainukordne ja sõltub just teist - hea publik!

- [jaa.ee](https://jaa.ee)
- [facebook.com/jaaimproteater](https://facebook.com/jaaimproteater)
- [instagram.com/jaaimproteater](https://instagram.com/jaaimproteater)
