### "Las mängib muusika". Juhendaja: Severin Mahncke

Inglise keeles

Viiendal rahvusvahelisel improteatrite festivalil Tilt on au võõrustada
külalisi lähemalt ja kaugemalt. Et tegemist on meisterimprotajatega, on
nad rõõmuga nõus vastu võtma ka väljakutseid, mis suuremad kui lihtsalt
eimillestki etenduse loomine! Mixer show etenduse päeval on erinevatest
truppidest ja erineva kogemustepagasiga improtajaid kohtunud töötoas ning
seal juhendaja abiga ette valmistanud õhtul lavale jõudva formaadi. Nii et
enam värskemaks minna ei saa! Kuidas see kõik neil õnnestub, näeb juba kohapeal!

Selles formaadis saavad stseenid inspiratsiooni erinevatest helidest ja
instrumentaalmuusikast (vahel harva ka poplauludest), mis valitakse arvutist
suvaliselt 600 faili hulgast. Improtajad kasutavad kuuldut inspiratsiooniks,
et valida stseenile asukoht, emotsioon, karakter või aeg. Iga stseen algab ning
lõppeb heli või muusikaga. Iga stseen on eraldiseisev ning süžee ei ole seotud. 

Mixer showdele on sissepääs tasuta, ent kui etendus meeldis, võid jätta annetuse
festivali toetuseks!